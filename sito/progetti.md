## Progetti

La valutazione dell'insegnamento consiste in un **colloquio orale individuale**
che verte su un **progetto software** sviluppato dallo studente, d'intesa col
docente. 

Nelle ultime settimane del corso il docente rende noti i progetti *validi per
l'anno accademico in corso*, essi sono divisi in due tipi denominati **A** e
**B**:

* I progetti di **Tipo A** (valutati sino ad un massimo di *30/30 e lode*) sono
  in genere più complessi e richiedono l'implementazione di *specifiche fornite
  dal docente* tramite lo sviluppo di *codice originale*.

* I progetti di **Tipo B** (valutati sino ad un massimo di *24/30*) sono in
  genere più semplici, si basano sull'implementazione di *algoritmi noti*
  (descritti in capitoli di libro, o articoli scientifici), nel contesto di una
  presentazione, o modulo diattico, simile agli *handout* del corso.

Ad ogni appello, **lo studente si accorda individualmente con il docente** circa
il progetto che intende svolgere (scelta che *non può modificare* per la durata
dell'appello in corso). I progetti che condurranno al superamento dell'esame da
parte di un certo numero di studenti (stabilito e reso noto nella descrizione
del progetto stesso) *cessano d'essere validi*; i progetti sono assegnati agli
studenti d'intesa col docente *seguendo l'ordine con cui sono richiesti* dagli
studenti (fino al termine della validità, oltre il quale non possono più essere
scelti). Gli studenti che *non superano l'esame* possono nuovamente accordarsi
con il docente per perfezionare il progetto già svolto, o svolgerne uno diverso,
in occasione di un successivo appello (fatta salva la regola del salto d'appello
per le insufficienze gravi).

### Tipo A

A **titolo d'esempio** solo in questa fase preliminare in cui non è ancora
pubblicata alcuna bozza di progetto per l'anno corrente, un'idea di come
potrebbe essere un progetto di questo tipo è data dai progetti degli anni
accademici trascorsi: [2014/15](http://pighizzini.di.unimi.it/linguaggi/materiale2015/Progetto/progetto2015.pdf), [2015/16](http://pighizzini.di.unimi.it/linguaggi/materiale2016/progetto2016.pdf),
[2016/17](http://pighizzini.di.unimi.it/linguaggi/materiale2017/progetto2017.pdf) e
[2017/18](http://pighizzini.di.unimi.it/linguaggi/materiale2018/progetto2018rev2.pdf), fatto salvo che laddove si parla di *compilatori*, i nuovi progetti parleranno probabilmente di *interpreti*.

### Tipo B

* Implementare l'algoritmo di Earley (rif. [Marpa](https://docs.google.com/file/d/0B9_mR_M2zOc4Ni1zSW5IYzk3TGc/edit) e PT),
* Implementare gli algoritmi LR(1), SLR(1) e LALR(1) (rif. PT),
* Implementare gli algoritmi descritti in: "[Parsing Expressions by Recursive Descent](http://www.engr.mun.ca/~theo/Misc/exp_parsing.htm)",
* Implementare gli algoritmi descritti in: "[Regular Expression Matching Can Be Simple And Fast (but is slow in Java, Perl, PHP, Python, Ruby, ...)](https://swtch.com/~rsc/regexp/regexp1.html)"